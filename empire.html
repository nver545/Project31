<html>
  <head>
   <link rel="stylesheet" type="text/css" href="style2.css">
   <title>Імператорські пінгвіни-Мультипедія</title>
  </head>
   <body>
  <header><h1>Мультипедія</h1></header>
  <h2>Імператорські пінгвіни</h2> 
 
  <section>
 <img src="завантаження (1).jpg">
 
  <h3>Опис</h3>
 
  <p>
  Імператорський пінгвін найвищий та найбільший серед своїх сородичів: їхній зріст може сягати до 1,30 м, а вага до 50 кг, ці показники стосуються найбільших зі самців пінгвінів.
  Його тіло обтічної форми. Невеликий розмір голови і ніг запобігає найменшій втраті тепла в холодних умовах Антарктиди.
  Оперення на спині чорне, а на грудях біле, що робить його у воді менш помітним для ворогів. Під шиєю і на щоках — жовто-оранжеве забарвлення.
  Імператорські пінгвіни можуть місяцями жити в океані і припливати до берега лише, щоби відпочити. 
  </p>
  
   <h3>Розповсюдження</h3>

  <p>
 Імператорський пінгвін з усіх видів пінгвінів заходить далі за всіх на південь. 
 Близько 300 тисяч особин імператорського пінгвіна живуть на крижинах навколо Антарктиди, але для спаровування і висиджування яєць мігрують на материк.
  </p>
 
  <h3>Живлення</h3>

  <p>
 Як морський птах, імператорський пінгвін полює виключно в морі. 
 Він живиться рибою, кальмарами і крилем. Імператорські пінгвіни полюють групами. 
 Ці групи пливуть прямо в зграю риби і швидко нападають в ньому на здобич, клюючи все, що перед ними виникає. Дрібну здобич вони їдять прямо у воді, 
 а з крупнішою здобиччю мають виринути на поверхню, щоб її розібрати. 
 Під час полювання імператорські пінгвіни долають великі відстані і досягають швидкості до 36 км/год. і глибину до 535 метрів. 
 При необхідності вони можуть провести під водою до 20 хвилин. Чим більше світла, тим глибше вони пірнають, оскільки їх головним орієнтиром при полюванні є зір, а не ехолот.
  </p>

  
  <h3>Розмноження</h3>

  <p>
 Імператорські пінгвіни починають розмножуватися в травні—червні, коли в місцях їх проживання температура опускається нижче 50 °C, а вітер дує зі швидкістю до 200 км/год. 
 Самка відкладає єдине яйце на лапи і накриває його зверху шкірною складкою, яка називається насідною сумкою. 
 Через деякий час турботи про яйце бере на себе самець, у якого також є насідна сумка. Поки самець насиджує яйце, самка в цей час подорожує до відкритого моря в пошуках їжі. 
 Самці ж збираються в щільні групи — близько 10 птахів на 1 м², що допомагає зберегти життя майбутньому потомству. 
 Батьки годують своїх пташенят «молоком» — особливим соком, який виробляє шлунок і стравохід пінгвіна. У цьому соку 28 % жиру, білків близько 60 %. 
 Опісля двох місяців, самки повертаються з годування і одночасно з цим з яєць з'являються пташенята. Самки близько трьох тижнів годують пташенят напівперетравленою їжею,
 запасеною в подорожі морем і тим же самим молоком. 
 У віці п'яти тижнів пташенята імператорських пінгвінів вже не вміщуються в насідних сумках і йдуть в так звані «дитячі садки», де проводять час, щільно притиснувшись один до одного. 
 Дорослі пінгвіни охороняють їх від нападів хижаків — буревісників і поморників. 
 Батьки ж знаходять своє пташеня серед сотень інших, орієнтуючись голосовим сигналом, який сприймає лише потрібне дитинча, і годують тільки його. 
 У цей період пташеня може за один раз з'їсти до 6 кг риби. Здатними до плавання пташенята стануть лише до січня. 
 Тоді дорослі і молоді птахи йдуть в море до наступної весни.
  </p>

  
  <h3>Природні вороги</h3>
 
  <p>
 У імператорських пінгвінів існує небагато ворогів, і природний вік цих птахів може досягати 35 років.
 Єдині хижаки, що вбивають дорослого імператорського пінгвіна у воді або поблизу води, — це косатки і морські леопарди.
 На крижинах іноді трапляється, що пташенята імператорського пінгвіна стають здобиччю поморників або гігантського буревісника.
 Саме від останнього виходить найбільша небезпека, оскільки він є причиною загибелі до третини пташенят імператорського пінгвіна.
 Для дорослих особин ці птахи не створюють небезпеки.
  </p>
  
  
  <h3>Інші загрози</h3>

  <p>
 Окрім хижаків, великою загрозою імператорським пінгвінам, що призводить до масової загибелі популяції, є зміна клімату на континенті.
 Так, наприкінці 2022 року, на заході Антарктиди в районі, що виходить до моря Беллінсгаузена, під час танення і розлому криги, які викликало потепління,
 загинуло до 10 тисяч пташенят імператорських пінгвінів.
 Це сталося до появи у малечі водонепроникного пір'я, необхідного для плавання в океані.
 Прогнозують, що понад 90 % колоній імператорських пінгвінів майже зникнуть в Антарктиді вже до кінця цього століття.
  </p>
 
  </section>
  <footer><h4>Автор: Назар Величко</h4>
  <a href="file:///C:/Users/lyceum19/Desktop/%D0%9C%D1%83%D0%BB%D1%8C%D1%82%D0%B8%D0%BF%D0%B5%D0%B4%D1%96%D1%8F/%D1%81%D0%BA%D0%B0%D1%80%D0%B3%D0%B8.html?">Поскаржитись</a>
  </footer>
</body>
</html>